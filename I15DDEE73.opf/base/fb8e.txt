rje btsun chos kyi rje rdo rje gdan pa chen po ji ltar byon pa'i lo rgyus mdor bsdus pa bzhugs/

na maHsanggu ru pA dA yA/Thu mi Lineage'dir bdag cag rnams kyi dpal ldan bla ma dam pa rje btsun chos kyi rje mkhyen rab kyi dbang phyug rdo rje gdan pa chen po ji ltar byon
pa'i tshul ni/ bstan pa snga dar gyi dus/ bod gangs can gdul ba'i gnyen por 'phags pa spyan ras gzigs dbang phyug gi rnam 'phrul/ chos skyong ba'i rgyal po srong btsan
sgam po zhes bya ba byon/ de'i bka'i 'phrul blon chen po 'jam pa'i dbyangs kyi rnam 'phrul thu mi sambho Ta/ zhes bya ba shes rab can gyi mchog tu gyur pa zhig byung / thu
zhes pa rus yin/ mtshan dngos la sambho Ta zhes bzang por 'chad pa yod kyang / yi ge gsar rnying mang po na sambha tra zer ba yod/ de'i skad dod kun tu bzang po yin zhing
/ mkhan po 'di nyid kyis mdzad pa'i bstan bcos kyi ming mdzad pa po las btags pa mang bas/ 'dir yang mdzad pa po las bstan bcos kyi ming byung bar gsal lo/Kun dga' rnam
rgyal main hagiography zhes/ dpal

thams cad mkhyen pa'i zhal snga nas gsung ngo / 'di ni rgyal po'i lung gis rgya gar du chos slob tu btang / paN Di ta brgya rtsa brgyad bsten/ khyad par du lha rig pa'i seng
ge dang bram ze li byin las mkhas par bslabs/ bod du chos mang po bsgyur/ bod yig brtsams/ 'jig rten gyi mig lta bur gyur pas lo tsA ba zhes pa'i thog mar byon pa yin no/
de'i bu mahA sa twa/ de'i bu ye nag de'i bu nyi ma klong gsal/ de'i bu ber nag can/ de'i bu mon mo/ de'i bu gtso bo lha sras/ de'i bu bsod nams rgyal po/ de'i bu rgyal
po dga'/ de'i bu rta mgrin rgyal mtshan/ de'i bu dpon rdo rje bkra shis zhes pa'i bsod nams can zhig byung ba rgya yul la byon/ du dben sha'i las ka lon pas rdor bkras du
dben sha zer/ de'i sras dpon bzhi 'dzom zhes 'jig rten gyi mes po lta bu de la gong ma grags pa rgyal mtshangyis gzhis ka gong dkar gyi rdzong dpon bskos/ de'i sras rgyal
ba shes rab ces pa mi'i lus la lha'i rnam dpyod 'dra ba zhig byung /Birthyab 'di dang yum skye dgu'i bdag po dpal ldan rdo rje bde ma gnyis kyi sras su 'khrungs pa yin
te/ de yang dus 'khor ba lugs kyi ston pa mya ngan las 'das nas lo nyis stong sum brgya dang brgyad 'das zhing dgu pa'i dus/ rgya gar ba'i lo'i ming yongs 'dzin zhes bya
ba chu pho byi ba'i lo'i smin drug gi zla ba'i yar tshes bco brgyad kyi tho rangs rgyal chen gling

gi khang bzang du ngo mtshar ba'i ltas mang po dang bcas te sku bltams so/ de dus kyi sku'i rim gro gzungs grwa lnga la gtso bor byas pas mtshan yang grwa lnga rgyal po zhes
gsol lo/Early Education and visionary encounter with mGon po zhal bzhichung ngu'i dus nas rigs sad pa'i stobs kyis 'bri klog la sogs pa thogs pa med par mkhyen par byung
/ yum gyi thugs dgongs la sde srid 'dzin pa zhig 'ong snyam skye bo gso thigs dang / sa skya legs bshad la sogs pa rgya bod kyi 'jig rten lugs kyi bstan bcos mang po dang
/ rgya bod kyi rgyal rabs dang / gzhan yang rta glang brtag pa dang /go mtshon brtag pa la sogs pa mang po slob tu bcug pa na/ mngon du de dag tshegs med par mkhyen te/
lkog tu bde bar gshegs pa'i gsung rab mtha' dag dang / rgya bod kyi mkhas pa'i bstan bcos mang po la gzigs shing / khyad par du sa skya pa yab sras kyi gsung rab la shin
tu mos par mdzad pas/ mngon sum du mes po yin zer ba'i mi mdog nag pa sma ra dang thog cog dkar po yod pa'i rkang dung bzung ba zhig gis gtor zan skam po ster zhing "khyod
kyi grogs ngas byed pa yin" zer ba rgyun du byung gsung bas/ de dus nas gnyan mgon zhal bzhi pas rjes su bzung bar grags so/Appointed as Gong dkar district governor and
early relgious training under the masters from Brag thogde nas re shig la gzhan dbang gi stabs su song nas/ dgung lo bco lnga la me pho stag gi lo la gzhis kha gong dkar
du phebs/ yum gyi thugs bzhed dang bstun nas lo shas la sde srid 'dzin pa mdzad na'ang / de'i phun tshogs thams cad dug chu dang sbyar ba'i bza' btung bzhin du gzigs pas
gtan nas bor te/ sangs rgyas

kyi bstan pa la rab tu byung bar ches shin tu rings pa las/ sngon chos rje bla ma dam pa'i sku gdung bsam yas su zhugs la phul dus/ spur khang nas 'od kyi gong bu zhig sgra
chen po dang bcas te gong dkar du song zer ba rnam thar du yod pa'i rten 'brel mngon du gyur te/ thog mar/ theg chen chos kyi rgyal po'i dngos slob brag thog chos rje bsod
nams bzang po'i drung du dbu skra bcad de dge bsnyen gyi sdom pa mnos/ dpal sa skya pa'i lugs kyi chos bskor rgyud gsum man ngag dang bcas pa la sogs pa'i dbang bka'/
bshad bka'/ man ngag gi bka' la sogs pa rnams kyi bskor cha lag phran dang bcas pa rnams yongs su rdzogs par gsan/ mkhas par bslabs/ thugs nyams su bzhes/ yi dam dang chos
skyong gong 'og gi bsnyen pa mthar phyin pas mthu stobs kyi dbang phyug chen por grags/ de nas chos rje dpal 'dzin bzang po'i drung du sa lugs kyi chos bskor mang du gsan
cing / khyad par du gur phur la sogs pa'i gar 'chams dbyangs la sogs pa mkhas par mdzad/Ordination and grammatical studies under Byams pa gling pade nas dgung lo nyi shu
rtsa bdun tsam la chos rje thams cad mkhyen pa byams pa gling pa chen po'i drung du/ dge tshul gyi sdom pa bzhes te sku shin tu btsun pa'i mchog tu gyur/ mtshan kun dga'
rnam rgyal dpal bzang po zhes gsol/ gzhan yang mkhas pa'i dbang po de'i drung du mdo sngags kyi chos mang du gsan cing / khyad par ka lA pa la sogs pa sgra'i bstan bcos
dang / me long la sogs pa snyan dngags kyi bstan bcos dang / rin chen 'byung gnas

la sogs pa sdeb sbyor gyi bstan bcos rnams cha lag dang bcas pa la shin tu mkhas par mdzad/Further training under Ye shes rgya mtsho, Dus 'khor ba, Gling smad paN chen, Byams
chen rab 'byams pa, etc.zhwa lu ba slob dpon rin po che ye shes rgya mtsho'i drung du/ rnal 'byor rgyud kyi bka' lung bshad pa phyag len cha lag dang bcas pa la mkhas
par mdzad/ dus 'khor ba dpal don grub kun dga'à½² drung du/dus kyi 'khor lo'i dbang / rgyud 'grel gyi bshad pa/ rtsis kyi sa ris dang bcas pa la mkhas par mdzad/ grwa ston
rig pa'i dbang phyug shes rab dpal ldan dang / byams chen rab 'byams pa kun mkhyen sangs rgyas 'phel sogs kyi drung du/ bka' chen bzhis gtso byas pa'i phyi sde snod kyi phyogs
rnams la mkhas par mdzad/ bka' 'gyur bar grags pa sems dpa' chen po shAkya rgyal mtshan pa'i drung du/ bka' 'gyur bstan 'gyur gyi lung ches shin tu rgya che bar bzhugs
pa rnams yongs su rdzogs par gsanConstruction of Gong dkar Chos sdede nas dgung lo sum bcu rtsa gsum pa shing pho spre'u'i lo la bstan pa'i gzhi ma dpal rdo rje gdan
gyi gtsug lag khang chen po btab/ dge 'dun gyi sde mdo sngags kyi bshad pa phyag len cha lag dang bcas pa mtha' yas pa gtsugs/ lo 'di sme ba gnyis nag dbus na yod pa la mkhas
rmongs phal po ches nag po chen po'i 'khu ldog yong / bla ma zhang lta bus kyang lcags mo phag lo sme ba gnyis nag yod dus/ da lo nag po chen po yod na nga dkar po chen
po brtsig pa yin gsung gung thang 'bum mo che brtsigs pas bar chad kyi dbang du song zhes kun gleng bar byed pa yin na'ang / mthu stobs kyi dbang phyug chen po 'di ni
snang srid kyi lha 'dre thams cad

bran du 'khol nus pas na/ bar chad kyi mtshan ma tsam yang med par grub/dgung lo sum bcu rtsa lnga pa me pho khyi'i lo la gdan sa chen po dpal ldan sa skya la thegs/ sa skya
pa'i bstan 'dzin yin par zer/ gdung rgyud zhal ngo phebs pa lta bu'i bsu ba/ ser sbrangs/ rol cha/ bkra shis khra rings skyong ba sogs kyi bkur sti mtha' yas pas byung
/ yab gzhis rnying mar phebs pa lta bu'i dgyes tshor mdzad/ bzhi thog nas bdag po'i drung gis gzhi len yang dag dang / bla brang so so'i mkhan po/ brgya mtsho dpon/ brgya
'dra dpon rnams kyis bsnyen bkur phun sum tshogs par mdzad/ dbu rtse rnying gsar rnying gis gtso byas pa'i lha khang gzims khang thams cad du phebs/ rten gsum rnams la na
bza' snyan dar 'bul ba sogs dang / gu rum du chos skyong gi bskang gso mdzad/ nang par kha'u la thegs pas dam tshig can la chos skyong gi bsu chang du grags pa'i kha'u
gtsang po glo bur du 'ur sgra dang bcas te/ sngar gyi lam la mi shong ba tsam byung / chos skyong la gtor ma mda' dar 'bul ba sogs dang bskang gso rgyas par mdzad/ phyir
phebs dus bskyed lhas su bzhugs gding lus pas/ dus phyis kyang 'dir 'khor ba'i rten 'brel yod gsung / shin tu dgyes par mdzad/ de bzhin du dar lung gnyan gyi pho brang du
phebs/ chos skyong bskang gso rgyas par mdzad/ yar mar gyi lam bar rnams la chos sde che chung gi bla ma slob dpon dge ba'i bshes gnyen rnams kyis chos 'brel dang bsnyen
bkur zhu ba mang du byung / yang / rngog pa'i gdung brgyud

rin po che byang chub dpal ba'i drung du rngog lugs kyi dkyil 'khor bdun gyi dbang rnams snga gong nas gsan pa bzhin/ dus phyis rngog ston bsod nams don grub pa'i drung du/
rngog lugs kyi dkyil 'khor bdun la sogs pa'i chos bskor rnams kyi lung man ngag bshad pa dang bcas pa rnams yongs su rdzogs par gsan/ chos rje lo chen shes rab rin chen
pa'i drung du/ gsang sngags ci rigs dang / slar yang 'dul mdzod dang / sgra'i bstan bcos la sogs pa'i chos bskor mang du gsan cing / khyad par/ bka' gdams thig le bcu drug
gi bka' dang glegs bam gyi lung la sogs pa'i chos bskor rnams yongs su rdzogs par gsan no/ de nas dgung lo bzhi bcu zhe gsum pa shing pho rta'i lo la/ dpal thams cad mkhyen
pa byams pa gling pa bsod nams rnam par rgyal ba'i zhala? snga nas mkhan po/ mkhan chen rab 'byor seng ge ba las slob/ khrom yon par grags pa mkhan chen nam mkha' lhun
bzang pas gsang sde ston pa mdzad de bsnyen par rdzogs pa mdzad do/ grub pa'i dbang phyug ras chen chos rje'i drung du/ ne gu chos drug shin tu nye bar brgyud pa la sogs
pa'i zab chos mang du gsan cing / gzigs snang khyad par can mang du byung ba'i lo rgyus kyang yod/ yang / grwa ston shes rab dpal ldan pa'i drung du/ u rgyan pa'i rdo
rje gsum gyi bsnyen bsgrub dang / bka' rdzogs pa chen po la sogs pa'i chos bskor cha lag dang bcas pa yongs su rdzogs par gsan/ kun spangs chos rje bsod nams rgyal mtshan
pa'i drung du/ rgyud sde gong 'og gi bka' lung rgya che bar gsan cing / khyad par du/ bde gshegs

bsgrub pa bka' brgyad dang / 'dus pa mdo'i dbang la sogs pa gsang sngags rnying ma ba'i chos bskor gyi dbang lung man ngag la sogs pa mtha' dag yongs su rdzogs par gsan no/
de dag ni bsten yun ring la mkhas par sbyangs shing bka' drin che ba'i yongs su 'dzin pa rnams yin la/ bka' drin mtshungs pa med pa ni brag thog pa chen po'o/ yang / dbang
/ rjes gnang / lung / man ngag tsam gsan pa ni/ zhwa dmar cod paN 'dzin pa sprul sku chos kyi grags pa ye shes dpal bzang po/ paN Di ta chen po dpal nags kyi rin po che/
zhwa lu rin po che grags pa rgyal mtshan/ snye thang chos rje blo gros brtan pa bzhi pa/ 'tshal min mkhan po ngag dbang pa/ mkhan chen byang brtson pa la sogs pa'i mkhas
grub mang du yod do/ gzhan yang / bka' lung rnam dag 'dug na gang zag rang dga' ba yin kyang / rang nyid mkhas pa dang che ba'i nga rgyal mi mdzad par/ bstan pa dang sems
can don la dgongs nas gus pa dang bcas te gsan par mdzad do/ de ltar na/ bdag nyid chen po 'di nyid mdo sngags thams cad kyi bdag po yin yang / ding sang rdo rje theg
pa'i bstan pa la dgongs nas/ spyir gsang sngags gsar rnying thams cad dang / khyad par/dpal sa skya pa'i bstan pa rdo rje theg pa'i skad du smra ba rnams kyi gtsug gi nor
bu lta bur gyur tai/ sa skya 'khon gyi gdung brgyud kyis gtso mdzad/ bod dbus gtsang gi bla ma dge ba'i bshes gnyen mkhas grub rnams la/ chos kyi

'khor lo nyin mtshan khor yug tu bskor bar mdzad pa 'di ni/ lhun po ji srid du gnas pa de srid kyi bar du zhabs pad brtan par gyur cig grub pa brnyes pa'i mtshan ma dang lo
rgyus rnams ni gsang chen yin pas gzhan du blta bar bya'o/ zhes pa'i lo rgyus mdor bsdus pa 'di ni/ sa skya 'khon gyi gdung brgyud bdag chen bsod nams rgyal mtshan dpal
bzang pos/ nyid kyi lo rgyus bshad rgyu ji ltar yod pa de rnams yi ger 'khod pa cig gyis shig ces bka' nan rim par stsal ba la brten nas/ rje thams cad mkhyen pa rdo rje
gdan pa nyid kyi gdul bya rnams kyi tha chung du gyur pa rgya'i btsun pa gzhon nu rnam par rgyal ba dbang po'i sde zhes bya bas yi ger bkod pa 'di re shig rdzogs so/

